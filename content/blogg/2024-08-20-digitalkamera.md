---
title: "Digitalkamera"
date: 2024-08-20T05:39:07+02:00
draft: false
categories: ["Fotografi"]
---

Är sugen på att skaffa en digitalkamera och har ägnat en tid nu åt att försöka komma fram till vilken kamera som skulle passa mig och mina behov. Just nu är jag inne på att (på sikt) skaffa följande kameror:
* Ricoh GR IIIx
* Fujifilm X-T3

### Ricoh GR IIIx
*Ricoh GR IIIx*, en kamera som jag först läste om på fotografen [Said Karlssons blogg.](https://archive.fo/3Y8Qc) Det som sedan övertygat mig är främst argumenten som framförs i följande två videor:

{{< youtube-enhanced 2q7ctbEG2Ew >}}

<br>

{{< youtube-enhanced gJ8hRJNUPCE >}}

För mig är det främst kamerans kompakthet i kombination med bildkvaliteten som tilltalar mig. Den stora tröskeln för mig när det gäller att börja fotografera är just besväret av att ha med mig en kamera, och det är därför av stor vikt att kameran inte är för otymplig. 

Den sista av de två recensenterna är från Finland och jag känner stor identifikation med hans sätt att resonera. Han har även lagt upp en rad andra sympatiska videor där han bland annat går igenom sin syn på [gatufotograferandets konst](https://www.youtube.com/watch?v=F-A48f058CU) och vilken annan [kompletterande utrustning](https://www.youtube.com/watch?v=QK9wrjYpwSo) som man bör införskaffa när man äger en Ricoh-kamera.


### Fujifilm X-T3
Efter ett tags funderande insåg jag att det också vore roligt att ha en digital systemkamera eftersom det erbjuder möjlighet till inzoomning och inte minst till olika objektiv. Här vore ju det smartaste av mig att först kolla med syrran och låna pappas digitala Leica, vilket jag kommer att göra. Men det kan ju även finnas en poäng med att ha en annan systemkamera att jämföra med och väga fördelar och nackdelar emot. 

Att jag fastnat för just *Fujifilm X-T3* beror dels på [hajpen kring Fujifilm X100VI](https://archive.fo/ZkPmD) och som fått mig att tycka om retro-känslan i kameran. Men att lägga så mycket pengar på en kamera med fast objektiv känns inte rimligt. Jag började därför utforska hur det såg ut på marknaden när det gäller kompakta digitala systemkameror fån Fujifilm och landade återigen på Said Karlssons blogg och [en post](https://archive.fo/bOZ1R) där han redogör för sina erfarenheter av just Fujifilm X-T3 som är den systemkamera han mest fäst sig vid.

<!-- Annan utrustning: https://www.all-about-photo.com/photo-articles/photo-article/1299/new-prvke-backpack-by-wandrd -->
