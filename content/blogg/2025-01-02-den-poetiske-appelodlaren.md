---
title: "Den poetiske äppelodlaren"
date: 2025-01-02T09:14:08+01:00
draft: false
categories: ["Litteratur"]
---

På Stadsmissionen i Vällingby hittade jag i går en bok med ett urval dikter av den norske poeten och äppelodlaren Olav H. Hauge (1908–1994). I [Axess](https://archive.fo/KEGXL) har Olle Abrahamsson tecknat ett fint porträtt av honom och i [SvD](https://www.svd.se/a/c7e13043-aa89-4cfc-aa21-f7f1d905ce70/hauge-tog-spjarn-mot-varldens-brus) återfinns en understreckare signerad Carl-Johan Malmberg, skriven i samband med att Hauges dagbok kom ut i svensk översättning. Malmberg hyllar här Staffan Söderbloms boklånga Haugeessä "Och jag var länge död", som jag blir nyfiken på att läsa, men som dessvärre inte finns att tillgå någonstans för tillfället.
