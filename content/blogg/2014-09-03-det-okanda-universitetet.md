---
title: "Det okända universitetet"
date: 2014-09-03
draft: false
categories: ["Litteratur", "Chile", "Latinamerika"]
---

>Det är natt och jag befinner mig i   
>Barcelonas fina kvarter och har redan  
>druckit mer än tre café con leche  
>tillsammans med människor jag inte  
>känner och under en måne som ibland  
>förefaller mig så eländig och ibland  
>så ensam men kanske är den varken  
>det ena eller det andra och kanske har jag  
>inte druckit kaffe utan konjak på konjak  
>på konjak på en glasrestaurang  
>i de fina kvarteren och de människor jag  
>trodde jag gjorde sällskap finns kanske inte  
>i verkligheten eller så är de ansikten  
>jag lyckats urskilja vid bordet intill mitt  
>eget där jag sitter ensam och berusad och  
>slösar mina pengar vid en av gränserna  
>till det okända universitetet   

— Roberto Bolaño (1953-2003)

Ur *Det okända universitetet*, Bolaños egen sammanställning av den poesi åt vilken han ägnade de första decennierna av sitt skrivande. Översatt från spanska av Anahí Giacaman-Ríos och Maria Nääs. Utgiven på Bokförlaget Tranan 2011.
