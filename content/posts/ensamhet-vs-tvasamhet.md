---
title: "Ensamhet vs. tvåsamhet"
date: 2019-06-27T20:46:14+02:00
draft: false
tags: ["Film", "Musik", "François Ozon", "Françoise Hardy", "Frankrike", "Kärlek", "Ensamhet", "Roy Andersson"]
---

I filmen _Jeune et Jolie_ av François Ozon spelades _A quoi ça sert_ av Françoise Hardy och även om jag hört den förut har jag inte fastnat för texten som jag gjorde då. Den inledande versen sätter stämningen:

> Comme toi j’ai un cœur
> Qui ne peut rien promettre
> À qui l’amour fait peur
> Mais qui t’aime peut-être
> À quoi ça sert de le cacher?
> À quoi ça sert d’y échapper?

Hardy har skrivit den själv vad jag förstår. Det den skildrar så skickligt är i min tolkning just det där hur lättvindigt en relation tar slut eller fortsätter bottnat delvis i rädsla över att själv bli sårad eller i en föreställning om att ensamheten är att föredra. Kanske upplevs det starkast i ungdomen för att erfarenheten av förälskelse då ofta även om den är nyväckt hos de flesta kan sättet att hantera känslorna variera väldeliga. Och i ungdomen är vikten av att framställa sig på ett visst sätt inför andra viktigare än senare i livet. Det skildras i filmen med den jämnåriga pojkvännen i slutet av filmen och det skildras även bitterljuvt i _En kärlekshistoria_ av Roy Andersson i scenen med moped på grusplanen.
