---
title: "Kaurismäkis nya"
date: 2023-10-14T17:19:32+02:00
draft: false
---

![Höstlöv som faller](/images/hostlov-som-faller.png)

Var på premiären av Aki Kaurismäkis nya film *Höstlöv som faller* i går på biografen Panora här i Malmö. Har blivit något av en tradition för mig att se hans filmer på bio.
Som vanligt en tragikomisk och ordkarg historia gjord med en humoristisk ömhet för den lilla människans sargade själ i en rå och kall omvärld. I likhet med Roy Anderssons filmer så är det vissa scener som etsar sig kvar i minnet efteråt. I det här fallet bland annat scenen där den manliga huvudpersonens dryckesbroder stämmer upp i en smäktande ballad på en karaokebar med sin i eget tycke varma basbaryton, men där han tas ned på jorden av sin kompanjon med en dräpande kommentar. Själva historien som sådan var ovanligt enkel och rak för att inte säga banal, men det är inte däri som KAuismäkis storhet ligger utan det är just i de enskilda scenerna och för att på något sätt vaggas in i hans drömska tragikomiska bildvärld i vilken tiden i viss mån har stannat vid sextiotalets Finland. 
